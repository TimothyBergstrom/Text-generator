krexet logga.jpg 






KREXET X




av
ADRIAN SÖDERGREN
CAROLINE LILLIEBJÖRN
JONATHAN EDIN
OSCAR SKIRFORS






________________


Bakgrund
Spexet utspelar sig i framtiden, på ett generationsskepp, alltså ett stort rymdskepp som åkt från jorden på ett flera hundra år långt uppdrag att kolonisera en annan värld. Ombord på skeppet Hermes lever ett stort antal människor, ledda av sin kapten. Samhället är uppbyggt som ett klassystem, där de som presterar bra och gör “viktiga” saker får bättre levnadsvillkor och dessutom är garanterade en plats i “molnet”. Molnet är ett datasystem där medvetanden från alla “värdiga” personer sparas när de dör, med tanken att de skall kunna leva vidare med nya robotkroppar när de väl är framme på planeten. Under tiden kan de temporärt, på besättningens önskan, laddas ner i skeppets enda robot som då övertar deras beteende och personlighet.




Karaktärer


Orion Nova (ORI) - Anton Neijber - Nyexaminerad kadett från Hermes Pilotakademi. Gick ut med toppbetyg och är känd för att vara hetlevrad och alltid vilja saker så väl som bara möjligt, samt att ha ett visst Top Gun-komplex.


Ask (ASK) - Victor Fredlund - Arbetare vid en av de kärnreaktorer som förser skeppet med energi. Ask tål inga orättvisor och drivs av sin övertygelse om att alla kan göra världen bättre om de bara försöker hårt nog. Drömmer romantiserande om hur livet var på jorden, och hur det kommer bli på deras nya hem.    


Castor (CAS) - Elin Ljungström - Asks bäste vän sedan barndomen, och dessutom kollega vid reaktorn. Förutom att dela Asks vision om en ljusare framtid har Castor alltid sett avundsjukt på de övre skiktens möjligheter att utvecklas och drömmer om att leva för evigt.


Jupiter (JUP) - Cornelia Thane - Skeppets kapten sedan många år. Skicklig och respekterad inom Skeppsledningen, men kan ofta anses vara en för hård ledare och är allt annat än populär bland de ombord som har det sämre ställt.


Mimeron (MIM) - Simon Edin - Skeppets Kolonisationsmarskalk och därmed ledare för det vetenskapliga arbetet ombord. Gammal kufisk akademiräv med torr humor som väldigt gärna vill ner på Elysium under sin livstid.


Veritas (VER) - Emanuel Nelsson Vedung - Skeppets robot, som agerar både som allmän hjälpreda och informationsbank. Har en vanlig “robot-personlighet”, men kan också ladda ner folk från molnet och anta deras person tillfälligt.


Solo (SOL) - Den förra, numera avlidne, piloten (Stjärnseglaren), tillika Jupiters älskare.


Cassini (CSN) - Linnéa Strandberg - Mimerons gamle vän och kollega på Kolonisationsbrigaden, med samma dröm om ett liv på en koloniserad planet. Orions mamma, som dog en heroisk död för flera år sedan. 


Sergeanten (SER) - Matilda Fornstad - Den skjutglade ledaren för Jupiters livvakt.


Gammel-Edvard (EDV) - Olle Kamperin -  En excentrisk soldat under Sergeantens befäl. Påstår sig vara född på 1910-talet.


Flash (FLA) -  Orions klasskamrat och bästa vän sedan många år. Längtar, liksom Orion, efter att få styra Hermes genom rymden. Har en tendens till bitterhet.


Mimosa (MIO) - Simon Dahlberg - Den något barska bartendern på en shady klubb i skeppets lägre regioner.


Techno (TEC) - Philip Masreliez - En arbetare från en elektroniksektor. Precis som Ask och Castor är Techno trött på överklassens förtryck. Gillar öl och sjögurkor.


________________


1.1 - Uppladdningen
Samlingslokal i skeppet, känsla av aula eller kyrka. Högtidlig stämning råder. Inför en samlad besättning står Veritas samt Mimeron med en lucka mellan sig. Framför dem de jordliga resterna av skeppets pilot Solo och någon slags teknisk apparatur. Strax utanför scenkanten väntar Jupiter. Sergeanten står en bit från Jupiter och vaktar.
JUP, MIM, ORI, VER, ASK, CAS, FLA, SER, statister


Ljud: Fanfar blåses


<JUP skrider in över scenen och ställer sig mellan VER och MIM>


JUP
*Med enormt patos*
Detta är ingen sorgens ceremoni
Få av oss minns dagen Solo för första gången stod bakom rodret och styrde Hermes tryggt genom rymdens mörker och vidare mot Elysium, planeten som kommer att bli mänsklighetens nya hem! Men jag minns. Jag minns dagen då den eftertraktade titeln Stjärnseglare vandrade till Solo, efter att den tidigare stjärnseglaren lämnat sin köttsliga form. Jag minns det så tydligt, för detta var första gången jag med mina egna ögon såg det mirakel som är Molnet.
Detta är ingen sorgens stund, för även om vår käre Solo lämnat sin kropp kommer han alltid att leva med oss i Molnet. 
*Befallande*
Veritas, påbörja uppladdningen!


<VER stiger fram och startar med apparaturen uppladdningen>


VER
Uppladdning av medvetandefil Stjärnseglare Solo Stjärnvandrare, från: kadaver, till: Molnet, påbörjad.


En progress-bar syns på projektorduken


JUP
*Åter högtidligt*
Möjligheten att ladda upp ett medvetande i Molnet är den viktigaste uppfinningen av vår era. När våra förfäder för 263 år sedan bordade Hermes och lämnade Jorden, gjorde de det med vetskapen att de trots sina kroppars förgänglighet skulle nå fram till Elysium, sitt nya hem bland stjärnorna. Och de reser än med oss, vilandes på hårddiskar. Solo var en högt uppskattad besättningsmedlem och vi i Skeppsledningen har därför valt ut honom som en av de som ska leva för evigt genom Molnet. Detta är ingen sorgens tidevarv. Prisa Tekniken!


Uppladdningen blir klar i synk med Jupiter


VER
Uppladdning av medvetandefil Stjärnseglare Solo Stjärnvandrare, från: kadaver, till: Molnet, slutförd.


Applåder från församlingen


JUP
Mitt i denna bitterljuva stund så har jag dessutom den stora äran att tillkännage vem som ta över platsen på kommandobryggan och fortsätta vår långa färd. Pilotakademin har aldrig tidigare haft så många lovande talanger som den har idag, men en av dessa har utmärkt sig som en särskilt skicklig pilot. 


<ORI och FLA håller spänt tummarna tillsammans>


JUP
Jag välkomnar Kadett Orion Nova upp på podiet!


<ORI hurrar; FLA är förkrossad men klappar tafatt på ORI:s axel; ORI reser sig och går triumfant upp till JUP>


<Publiken applåderar>


<JUP fäster under applåder en utmärkelse på ORI:s uniform>


JUP
Tack för att ni alla delat denna högtidsstund med mig. Frid bland Molnet och stjärnorna!


<Åskådarna skingras; De övriga kadetterna tjafsar lite surt internt; FLA går fram till ORI; SER övervakar misstänksamt allas rörelser>


ASK, CAS, statister UT


FLA
*Bittert*
Grattis, Orion. Hoppas du är nöjd.
<Vänder sig om>




ORI
*Uppspelt*
<Tar tag i FLA:s axel>
Klart jag är! Jag är överlycklig! Det borde du också vara! Att jag blev vald betyder att du var nästan bäst!


FLA
Jag är nästan glad för din skull.


ORI
Jaja. Men du, vi ses väl ändå?


FLA
Kanske. Inte i molnet i alla fall.


<JUP harklar sig otåligt>


FLA
Ha så kul.


ORI
Sura inte för mycket, Flash!


FLA UT




1.2 - överlämningen
Kvar i skeppets begravningspyntade allmänutrymme. VER, MIM, JUP och ORI står runt talarpodiet. SER står kvar och vaktar.
JUP, VER, ORI, MIM, SER
 
JUP
Orion Nova, nu välkomnas du in till en lång rad hjältemodiga stjärnseglare. Men innan du går så ska jag låta din föregångare säga några ord. För glöm inte att du aldrig är ensam. Låt kunskaperna hos dina föregångare vara en ledstjärna när du för Hermes mot vårt nya hem. 
<Vänder sig mot VER> 
Ladda ner Sjärnseglare Solo Stjärnvandrare.
 




VER
Öppnar gestaltningsapplikation. Påbörjar nedladdning av medvetandefil Solo Stjärnvandrare. 
*Med Solos röst och manér*
Wow, det här var inte lite märkligt! 
<Undersöker sin egen kropp>
 
<ORI gör honnör inför VER>
 
VER
Oj förlåt! Hehe, lediga. Har aldrig vart död förut! Lite ovant det här bara, antar att det tar ett tag att vänja sig vid frigjordheten från sitt köttsliga fängelse så att säga haha hehe eehh... 
*Harklar sig; Mer formell ton* 
Aah, Orion, jag är så stolt över dig! Ända sen du tog dina första stapplande steg in på akademin har jag vetat att du skulle bli Stjärnseglare. Cassini kommer bli så stolt. Ja, det är väl bara säga till hen sen, när jag, öh, inte är här? 
<Pekar på sitt huvud>
 
ORI
Tack. Jag kommer inte göra er besvikna. Eller mamma.
 
VER
<Börjar gå mot liket av Solo>
Nej då! 
<Ser ned på liket> 
Oj satan! Var jag så tjock? Och jösses, jag är ju blek som en måne! Kunde jag inte fått lite rouge i alla fall?
 
JUP
<Harklar sig ljudligt>


VER
Oj, förlåt! Kommer ta ett tag att vänja sig, som sagt.
<Tar av liket dess solglasögon>
Ingen tidigare kadett har förtjänat det här mer än du: du har slagit alla rekord i simulatorerna, och uppvisat både mod och handlingskraft. Med dig vid rodret är vi på Elysium på nolltid!
<Sätter solglasögonen på ORI>
Det skulle vara en ära att flyga med dig vilken dag som helst.
 
Ljud: Gitarriffet från top gun spelas
 
ORI
Äran skulle vara min. Jag är redo.
 
MIM
Gratulerar. Du kommer utföra stordåd, Stjärnseglare Orion.
 
ORI
<Gör honnör mot MIM>
Tack, Kolonisationsmarskalk Mimeron.
 
MIM
Kalla mig Mimeron.


ORI
Uppfattat, Mimeron!
 
JUP
Ja, jag är säker på att du kommer göra oss alla mycket stolta. Gå nu till klädesdepartementet och hämta ut din nya uniform. Bär den med stolthet.


<Kostymgruppen vinkar från sidan av scenen>
 
ORI
Tack! 
<Gör honnör>
Stjärnkapten Jupiter, Stjärnseglare Solo… Mimeron!
<ORI följer militäriskt kostymarna ut från scenen>




1.3 - Gräl inom ledningen
MIM, VER, och JUP står kvar runt det begravningssmyckade podiet. SER håller fortfarande vakt.
MIM, JUP, VER, SER
 
MIM
*Exalterat* 
Vilket kap! Så, Solo, nu när han gått… på en skala 1-10….?


VER
På en skala 1-100, så 99,5. Som jag sa, han är bäst! Den bästa vi haft!




JUP
*Beundrande* 
Ja, Solo, såklart han är, det är ju du som utbildat honom.


VER
Äsch då, hehe, inte ska väl jag ta åt mig äran, han är en naturbegåvning helt enkelt.


JUP
Åh, Solo, så ödmjuk. Det är så skönt att få höra din-


MIM
Men då är det ju han som ska göra det! 


JUP
Va?


MIM
Hahah, tänk att det äntligen är dags! Att jag skulle få uppleva det under min livstid. Jag visste det! Nu landar vi!


VER
<Ser förskräckt ut>
Eeeh men han är ju inte fläckfri såklart! Både hetlevrad och svårt att ta order ibland. Dessutom hade han ju bara 99,5 % på slutprovet, som jag sa!


MIM
Du sa nyss att han är bäst! Dessutom är 99,5 % nästan perfekt?


VER
Nej det är helt åt helvete för lågt! Vi behöver helt perfekt! Den där sista halva procenten kan krascha skeppet! Vill du dö eller? 
<Pekar på sitt lik>


JUP
Solo har rätt. Dessutom är Orion alldeles för ung. Han verkar mycket lovande och kanske så mognar han med åren, men för tillfället måste vi avvakta.


VER
Du är så vis, Jupiter!
<Ger JUP en sensuell blick>
________________


MIM
*Arg*
Veritas, avbryt gestaltningen!


VER
<Stelnar till; Får ett neutralt ansiktsuttryck>
*Med robotröst*
Avbryter gestaltning av Solo Stjärnvandrare. Medvetandefil sparas i Molnet.


<JUP tar äcklad ett par steg bakåt och vänder bort blicken>


MIM
Den här ceremonin är över.


JUP
Mimeron, lyssna på mig, han är inte redo…


MIM
Veritas, kom!


JUP
…att du bara stormar ut från det här samtalet ändrar inte faktum! Hermes stannar där hon är även om du surar!


<MIM stormar ut från samtalet med VER i släptåg>


MIM, VER UT


JUP
*Suckar* 
Personal, röj upp här och se till att få kroppen ned till återvinning innan den börjar lukta. Sergeant, ta mig till min hytt!


SER
Genast, Stjärnkapten!
<Leder ut JUP>


SER, JUP UT








1.4 - Upprorsanda
Skeppets kärnreaktor. ASK, CAS.


ASK, CAS IN


<ASK börjar knappa på en panel på reaktorn; CAS börjar rota i en verktygslåda>


CAS
*Märkbart irriterad; Ironisk* 
Vilken underbar ceremoni, fröken kapten! En sådan fantastisk pilot, vi har anledning att fira!


ASK
*Lika irriterad*
Helt otroligt att dom tvingar oss gå på det där tjafset, vad är poängen? 
*Härmar VER* 
“Pilotens medvetande från hans kropp till molnet…” Aset lever vidare som vanligt ju!


CAS
Till skillnad från oss vanliga dödliga, för själv försvinner man i tomma intet efter döden. Vi får inte ens någon ceremoni: rakt in i kretsloppet igen! 


ASK
I bästa fall får man kroppen återvunnen till en milkshake!


CAS
Ja, och deras “fantastiska” moln kan vi ju bara drömma om… Dom skulle ju aldrig släppa in våra plutonium-fläckiga knegarsjälar där.
*Kort paus, drömmer sig bort* 
Ask, tänk ändå om sådana som du och jag kunde få en plats i molnet. Att få leva för evigt...


ASK
*Drömmer sig bort*
Ja, och få vara med när vi till slut kommer fram till Elysium - med en riktig atmosfär, vatten, natur… Tänk att få känna på riktig jord, Castor! Stenar! Jag kan nästan känna den mustiga doften när jag tänker på det.
<Kramar om sin jordvial>




________________


CAS
Glöm det. Hörde du inte senaste rapporten? På grund av rubbningar i hyperrymden, eller något, är det ännu längre till Elysium än vad de tidigare trott. Vi klarar aldrig hela vägen. Det blir bara värre och värre. Mamma och hennes generation levde ju i alla fall till 45, men förra veckan försvann Roger i grannsektorn och han hade ju knappt hunnit fylla 30.


ASK
*Känslosam* 
Fy fan.


CAS
Och ingen av dem hade en chans att få en plats i molnet. 


ASK
Ingen plats i molnet. Och ingen chans att få vara med om den stora landningen.


CAS
Alla dessa förbannade orättvisor. 


ASK
Och alla dom här förbaskade syre- och matransoneringarna. Istället för en jätteceremoni för de “viktiga” borde de ge oss något att andas och äta.


Som på beställning börjar det spraka i högtalarna, en jobbigt trevlig röst hörs
Det har återigen blivit dags för en ransonering av syretillförseln i reaktorsektor 7. Detta för att spara på Hermes resurser och säkerställa en hållbar vistelse för dig och dina medpassagerare. Tänk på att behålla lugnet, så att andning kan ske långsamt och smärtfritt. Syrenivån ligger för närvarande på 13%. Ha en trevlig eftermiddag.


ASK
Nu igen!?


CAS
Vi måste göra något. Annars kommer det bara fortsätta! En demonstration?


ASK
Uppror! Jag känner många som skulle vilja vara med. Castor, du är ett geni!


CAS
Jag antar det.




ASK
*Ivrig*
Sluta pilla med skiftnyckeln, vi behöver en plan. Det är dags, nu ska de äntligen börja lyssna på oss! 


Låt: Uprisning - Muse - ASK, CAS

Ask och Castor får nog av förtrycket och bestämmer sig för att göra motstånd!

Känsla: Förbannat, kärnan i låten är ilska mot förtrycket, men där finns också beslutsamhet och kampvilja. 

CAS, ASK UT




1.5 - Roboflix and chill
Mimerons hytt. Han har det mysigt och lite retro inrett. En sliten men tjusig fåtölj i fokus, bredvid den ett litet bord med två glas och en flaska whiskey, samt en enklare stol.
MIM, VER


<MIM kommer in på scen, synbart butter, följd av VER>


MIM
Bah! Vänta? Har vi inte väntat länge nog?


VER
Vi har avvaktat: 87 år, 3 månader, 14 dagar, 20 ti-


<MIM viftar avfärdande framför ansiktet på VER>


MIM
Jaja! Jag behöver tänka på nåt annat, ge mig lite nyheter!


<MIM sätter sig tungt i fåtöljen>


VER
Solcell D4 har rapporterats skadad, jag kommer undersöka ärendet under min nästa skrovkontroll, klockan 20.00.




MIM
<Häller upp ett glas whiskey>
Mhm.


VER
Källan till den dåliga skörden i växthussektor 3 har funnits: en sjögurka hade fastnat i en vattenledning.


MIM
Någonting som har med människor att göra?


VER
Ett flertal representanter från reaktorsektor 7 samt elektroniksektor 4 har börjat strejka igen. Denna gång demonstrerar de  till och med utanför ledningens kvarter.


MIM
<Grymtar missnöjt>
Bara problem på problem.


VER
Önskar ni endast höra goda nyheter?


MIM
Nä, glöm det. Ge mig Cassini istället. 


VER
Öppnar gestaltningsapplikation. Påbörjar nedladdning av medvetandefil Cassini Nova. 


MIM
<Dricker upp sitt glas>
Jag behöver prata med nån vettig.


VER
*Med Cassinis röst och manér*
Mimeron! Hej!


MIM
*Muntrar upp*
Hej, Cassini! Sätt dig ner vetja!
<Pekar på stolen>


VER
<Sätter sig ner>
*Skrattandes*
Sitter du och dricker istället för att jobba nu igen?
<Pekar menande på MIM:s glas>


MIM
Japp. Ta ett glas, är du snäll!
<Häller upp två glas och ger det ena till VER>


VER
<Tar ett glas>
Så gärna så! Hur går forskningen? Har jag missat några revolutionerande genombrott?


MIM
Ett och annat! Vi har fått det kvävefixerande havret att fungera utan cellandning!


VER
*Imponerad*
På riktigt?


MIM
Ja… fast det blir 22 % mindre fotosyntesprodukt än förväntat av någon anledning.


VER
Men ändå!


MIM
Jadå, vi fixar det! 
*Lite bitter* 
Vi har ju gott om tid…


VER
Orion då? Hur går det för honom?


MIM
Ja, de du… Han klarade ju slutprovet och blev faktiskt utnämnd till stjärnseglare idag!




________________


VER
*Exalterad*
Ååååååh mitt lilla barn? Jag visste det!


MIM
Ja, du ska va stolt! Skål för det!


VER
Skål!
<De skålar; VER dricker inte>
*Eftertänksamt*
Men jaha…. så Solo…?


MIM
Ja, precis. Där inne.
<Pekar på VER:s huvud>


VER
Hmm. Vad hände?


MIM
Hjärtattack.


VER
Haha, vad fånigt!


MIM
Alla kan inte smälta till sörja när de räddar skeppet från härdsmälta, Cassini.


VER
*Med dåligt fejkad ödmjukhet*
Men jag kunde!


MIM
Jo, Orion kommer få arbeta hårt för att kunna fylla dina skor. Hålla familjens ära vid liv och bli en riktig…
<Söker ord>


VER
Sörja?




MIM
<Ställer sig uppspelt upp>
Hjälte! Det är vad Orion vill! Och jag vill göra honom till det!


VER
*Skeptisk*
Vill du smälta mitt barn till plasma-sörja?


MIM
*Frustrerat road*
Lägg av, Cassini, du fattar vad jag menar! Han är ju den perfekta kandidaten, den vi väntat på! Jag begriper inte varför Jupiter sätter sig på tvären!


VER
Jaha. Jo, kanske skulle han klara landningen, men vad hjälper det att klaga på kaptenens order? Du har väl inte blivit så gammal och senil att du glömt vem som bestämmer?


MIM
Du har rätt, Jupiter skulle aldrig vika sig en tum, speciellt inte mot mig! Jag kan inte fortsätta gå runt här på mitt kontor och älta.


VER
Nej precis! Ta vara på det du har och gör det bästa av situationen istället!


MIM
*Uppspelt*
Jag måste ju göra nåt! … vänta, vad sa du nu?


VER
*Förvirrad*
Att du skulle ta vara på-


MIM
Juste! Jag använder de verktyg jag har för att vinna!


VER
Vinna?


MIM
Ja, över Jupiter! Så att jag äntligen får se Elysium med egna ögon! De där arbetarna du snackade om förut, de vill ju samma sak som jag!


VER
Arbetare? Va?


MIM
Ha, nu vet jag! Tack, Cassini!
<Kramar VER och rusar ut>


VER
Hejdå?


MIM UT


VER
<Blir sig själv; Processar vad som nyss hände någon sekund och suckar djupt>


Svart




1.6 - Demonstration
I en korridor utanför skeppsledningens del av skeppet. ASK, CAS och TEC demonstrerar mot orättvisor.
ASK, CAS, TEC, JUP, SER, MIM


<TEC viftar energiskt med en skylt>


TEC
Mindre tufft - mera luft!


CAS
Techno, du måste hålla upp skylten ordentligt! Men bra slagord!


TEC
<Håller i en burk med sin sjögurka i>
Tack Castor, jag måste göra allt jag kan för att minska syreransoneringarna. Det hela tar väldigt hårt på min sjögurka, Edith. Och nu när hennes storasyster är försvunnen så-


ASK
Men några skyltar och fina ord hjälper inte, ingen lyssnar på oss. 
*Vrålar* 
Kom ut om ni vågar!


TEC
Det är faktiskt svårt att tro, men sjögurkor behöver syrerikt vatten för att må bra. De andas genom sin ändtarmsöppning, ett gasutbyte sker via små kanaler som sitter på varsin sida om matsmältningskanalen. Syret är extremt viktigt för Edith!


JUP, SER IN


JUP
Ni har fångat min uppmärksamhet.


ASK
*Överrumplad*
Du!


<ASK närmar sig JUP hotfullt; SÄK ställer sig beskyddande i vägen; CAS stoppar ASK>


CAS
Stjärnkapten. 


JUP
Jag har blivit informerad om det finns några reaktorarbetare som uppviglat sina kamrater till hets mot skeppsledningen. 


TEC
*Kaxigt*
Och en elektriker!


JUP
Är det ni?


ASK
Ja.
*Tappar besinningen* 
Och vi tänker inte ge oss förrän rättvisa råder ombord! 


<CAS försöker lugna ner ASK>




________________


JUP
Kära reaktorarbetare…
<Läser på ASK:s overall>
… 3071, det sista jag vill ha är ett uppror. Jag vill att ni för er egen och alla andras säkerhet återvänder till era poster och återgår till ordningen. 


CAS
Stjärnkapten, vi skulle aldrig slåss för vår sak om det inte fanns en anledning. Nere på reaktordäck lider arbetarna, dag in och dag ut. Jobbet sliter ut våra kroppar och vi har knappt nog med mat.


TEC
Dagarna är långa, Ers stjärnglanshet, och värst av allt är syreransoneringarna. De dagar lufttillförseln begränsas blir alla sjuka och orkeslösa! Speciellt min sjögurka!
<Håller fram burken>


JUP
Men varför sa ni inte det från början? Vilken reaktor jobbar ni vid? Jag ska prata med ventilationsmaskinisterna om det här.


CAS
Reaktor 7, stjärnkapten.


JUP
Jag ska meddela dem omedelbart. Se så, ge er av härifrån innan jag ringer på vakterna.


JUP, SER UT


<ASK och CAS börjar plocka ihop sina saker>


ASK
*Chockad*
Hände det där verkligen?


Röst hörs från högtalare
På grund av komplikationer i ventilationssystemet införs ytterligare syreransoneringar i reaktorsektor 7. Behåll lugnet för bästa möjliga nyttjande av syretillgångarna. Ha en bra dag.


ASK
Häxa! Är hon sadist eller?! 


TEC
*Skriker*
Och jag tillhör inte ens reaktorsektor 7, era töntar! Jag och min sjögurka Edith bor i elektroniksektor 4! Och vi är stolta över det!


Röst från högtalare
Även i elektroniksektor 4  införs ytterligare syreransoneringar. Syrenivån ligger för närvarande på 12%.


TEC
Haha! Juste!


<CAS och ASK tittar på TEC som att han är dum i huvudet>


CAS
Vi borde vara mer försiktiga i fortsättningen. De här människorna har total kontroll över om vi lever eller dör!


ASK
Vi kan inte backa nu, det kommer bara bli värre. Vi måste bekämpa förtrycket!


MIM:s röst hörs från off stage


MIM
Skrik inte sådär, man vet aldrig vem som hör.


MIM IN (bär på en väska)


MIM
Men var lugna, jag skvallrar inte. Jag förstår att ni är arga, och att ni längtar till Elysium. Det gör jag med.


CAS
Kolonisationsmarsalken!?


MIM
Snälla, kalla mig Mimeron.


<MIM ställer ner sin väska och skakar hand med CAS och TEC, ASK dissar handskakningen>


ASK
*Hotfullt*
Mimeron... Vad vill du oss? Beter du dig som kaptenen kommer jag se till så inte ens din egen mamma känner igen dig!


CAS
Ask, tyst!


MIM
Jag kan gå igen. Men ni ska veta att det finns fler som vill skaka om i samhällsordningen. Det måste ju finnas människor kvar när vi landar på Elysium.


TEC
Och sjögurkor!


CAS
Varför gör du inget själv då? Det är ju inte som att vi har det som krävs för att kasta omkull regimen?


MIM
Jag gör allt jag kan.
<Tittar på klockan>
Trevligt att råkas. Elysium är närmare än ni tror.


MIM UT


CAS
Han glömde sin väska! 
<Gör en ansats att lämna tillbaka den>


ASK
Nej vänta, vi kollar den först!


<De öppnar väskan och tappar sina hakor>


CAS
Det här är ju… varför går kolonisationsmarskalken runt med massa vapen?


ASK
Jag vet inte. Men jag vet vad vi ska göra nu.


1.7 - Tråk på bryggan
ORI sitter på kommandobryggan och styr, koncentrerat.
 
Ett gitarriff á la top gun går i bakgrunden
 
<ORI kollar intensivt framåt på skärmar och styr koncentrerat; Ryckiga rörelser som om varje liten justering av rodret är livsavgörande>
 
ORI
*Pratar till skeppsloggen*
Stjärnseglare Orion Nova. Stjärndatum 2199.02.24. Vi ligger stabilt på kurs 378, 542, 903. Lufttrycket i kabinen är 10,2 decibar. Radarn visar inga hot. Hastigheten är konstant.
 
<I sin iver att kolla i något protokoll framför sig knuffar ORI till sin kaffekopp som landar på golvet>
 
ORI
*Irriterad*
Scheisse! 
 
<Det syns hur ORI vill plocka upp kaffekoppen; Sträcker sig efter den, men vill inte släppa rodret, eller skärmarna med blicken; ORI börjar snegla på kaffekoppen, kollar igenom skärmarna och kollar runt omkring sig; Släpper rodret och kollar på det med tom blick, nästan förvånad och förnärmad att inget farligt händer; ORI lutar sig tillbaka i stolen, uttråkad>
 
ORI
*Frustrerad*
Jag behövs ändå inte här!
 
Introt till The Cave börjar. Spot på ORI.
 


ORI
<Reser sig irriterat och sparkar till kaffekoppen>
Är det inte mer än såhär? 10 År i akademin för att stirra på ett stilla roder? Jag har tränat halva mitt liv för att bli den bästa av de bästa, och nu har jag spenderat två veckor med att kolla att vi fortsätter åka rakt framåt. Vilket vi gör.
*Tyst*
Jag kan göra så mycket mer.
 
Låt 2: The Cave - Mumford & Sons - ORI


Orion sjunger om att han vill vara hjälte.


KÄNSLA: känslosam, storslagen, börjar litet och växer
 
<ORI går och plockar upp kaffekoppen, sätter sig tjurigt med fötterna på instrumentbrädan>
 
Ljud av smatter hörs, som om stenar träffar skrovet på rymdskeppet
 
ORI
<Sätter sig plötsligt upp ordentligt>
Vad är det nu då?
<Tittar omkring sig, upp mot taket där han hör ljudet; Börjar knappa på radarn, slår lätt med fingret på skärmen>
Det är något som inte stämmer, ingenting har dykt upp på radarn!
<Trycker på röststyrnings-knappen>
Hämta Veritas!
 
Menade du… hämta sprutgrädden?
 
ORI
Nej, nej! Hämta Veritas!
 
Välj ett av följande alternativ: 1. Var är sparkcykeln? 2. Jag vill dansa hula-hula med kaptenen. 3. E d fest?
 
ORI
*Gråtfärdig*
Hämta bara roboten!!
 
Ringer Bettans heta linje.
 
<ORI slår till panelen, hårt>
 
Hämtar Veritas.
 




________________


1.8 - Radarparet
Kommandobryggan. Orion väntar på Veritas.
ORI, VER
 
VER IN
 
VER
Hur kan jag bistå?
 
ORI
Schhh! Hör du det?
<Pekar uppåt>
De där små skramlande dunsarna?
 
VER
*Processar*
Ja.
 
ORI
Bra. Vad är det?
 
VER
Det mest sannolika är små meteoroider som träffar det yttre skrovet. Ingenting Hermes inte tål.
 
ORI
Det tänkte jag med, men borde de inte synas på radarn då?
 
VER
*Processar*
De är antagligen för små för att registreras.
 
ORI
*Skrattandes*
Nähä du, radarn kan upptäcka föremål med ner till hundra mikrometers radie! Tror du inte jag lyssnade på sensorkursen? Jag fick fan A i den.
 
VER
Det stämmer.
 




ORI
Nä, radarn måste vara trasig!
<Tar fram en rymddräkt och börjar klä på sig den>
 
VER
Det är möjligt. Jag undersöker den under min nästa skrovkontroll, klockan 20.00.
 
ORI
Eh nej, jag drar ut och kollar nu!
 
VER
Det avråder jag starkt från. Rymdpromenader är riskfyllda, jag sköter dem.
 
ORI
Skitsnack, varför har vi ens de här dräkterna om vi inte använder dem? Det är inte som att jag har nåt bättre för mig.
 
VER
Stanna inne och felsök mjukvaran istället, jag-
 
JUP hörs över intercom
 
JUP
Veritas till min hytt. Nu!
 
ORI
*Retsamt*
Ojdå, stjärnkaptenen behöver dig, bäst att du går!
 
VER
Jag uppmanar dig starkt att stanna inne.
<Börjar gå ut>
 
ORI
Haha, visst…
 
VER UT
 
Svart




1.9 - Rymdpromenad
ORI står i kommandobryggans luftsluss iklädd rymddräkt.
ORI


Belysningen ändras - ORI:s andning hörs genom högtalarna


ORI
<Rör sig långsamt uppför trappan genom publiken; Det märks på
hans gångstil att han går i tyngdlöshet med magnetskor>

En episk låt smyger sig tyst på från orkestern

Bländande lampor riktas utifrån scen mot publiken och en inte
alltför avlägsen sol syns i bakgrunden

<ORI når slutet av trappan; Vänder sig om>


Musiken från orkestern stegrar. En planet syns i bakgrunden.

<Flämtar; Rör sig snabbt tillbaka till scenen>


När ORI når scenen går ridån igen 


Aktslut



________________


2.1 - Robotsex
Stjärnkaptenens svit. Fint uppdukat bord, romantisk middag-stämning. Scenen genomsyras av en sweet talk-stämning.
JUP, VER


VER
Nedladdning av medvetandefil Solo Stjärnvandrare slutförd.


JUP
Min älskade Solo!


VER
Jupiter, min stjärna! Hur har livet varit sedan vårt senaste möte?


JUP
Jag har saknat dig mer än vanligt! Det är svårt nu.


VER
Låt mig lätta din börda, min älskade. Berätta!


JUP
Det är det lilla ståhejet som uppstått, som de numera kallar uppror.


VER
Det har ju alltid funnits bråkstakar. Vad klagar de på nu då? Är det syret igen?


JUP
Vi har tvingats göra fler ransoneringar. Nivåerna är fortfarande säkra, men jag har aldrig sett arbetarna så trötta. Deras läppar är helt blå.


VER
Det är inte ditt fel. Arbetarna måste ju hållas levande men lugna.


JUP
Ja, det är vad Skeppsledningen beslutat. Men jag ska va ärlig. Solo, jag är orolig för att tappa kontrollen.


VER
*Sensuellt*
Äsch! Inget kan gå fel för någon så intelligent och karismatisk som du. ...Speciellt inte när du är vackrast på skeppet.


JUP
*På samma nivå*
Pff Solo, nu överdriver du…


VER
Min söta lilla sockertopp...


JUP
Haha, Solo. Min älskade…


<JUP och VER närmar sig varandra>


Låt 3: I Feel it Coming - The Weeknd - JUP, VER


Jupiter och Solo minns tillbaka på hur bra de hade det innan Solo dog och drömmer vidare om hur de ska vara tillsammans i evigheten. 

Känsla: Kärleksfullt och familjärt med ett sting av saknad samtidigt som molnets betryggande evighet tröstar.



2.2 Hollywood-avbrott
Jupiters hytt, där JUP och VER har det romantiskt
JUP, VER, ORI 


ORI IN


ORI
Kapten!


<VER och JUP avbryter vad de håller på med>


JUP
*Gällt skrikande*
Vem släppte in dig?!


ORI
Ojdå. Det här är viktigt! Sensationellt! 


JUP
*Samlat och kort*
Du vet att du alltid kan nå mig via kom-link.


ORI
Det här är för stort för att ta över länk! Vi är framme!


JUP
Framme..?


<JUP stelnar till; Vänder sig mot VER och möter hens blick>


VER
*Försiktigt*
Vad menar du med framme?


ORI
Jag var ute på skrovet för att räta till prox-radarn, och då såg jag den! Elysium! Den är ju ännu vackrare än i informationsfilmerna! Jag tror vi precis har kommit hit, den nya bränsletekniken måste vart oväntat effektiv! Nu kan vi äntligen landa!


VER
*Tillrättavisande*
Orion, sätt dig ner.


JUP
Inget är oväntat.


VER
Saker är inte som du tror. Vi är inte påväg någonstans. Vi är där vi har varit i decennier; I omlopp kring Elysium.


JUP
När Hermes närmade sig Elysium insåg den dåvarande Skeppsledningen att landningen var för riskabel. Så de beslutade att hålla ankomsten hemlig under tiden som Kolonisationsbrigaden undersökte planetens atmosfär och yta för att hitta en lösning.


VER
Enligt riskkalkylen var oddsen för framgång för liten för att landa Hermes.


JUP
Skeppsledningen beslutade att det är säkrast att hålla skeppet i omlopp istället för att riskera en landning. Och hålla saken hemlig. Tills vidare.


ORI
*I chock; Stammande*
Jag, jag, hur länge?
*Rycker till sig*
Men det är ju helt galet!? Vilka vet om det här?


VER
Alla i Skeppsledningen. De flesta av officerarna.


ORI
Men vi måste ju landa! Alla de nedre däcken är ju fyllda med folk som drömmer om planeten!


JUP
Det kommer inte på fråga. Riskerna är för stora. Vi måste forska mer innan vi kan ge oss på någon nedfärd.


ORI
Det är det här jag har utbildat mig för! Jag har suttit dag ut och dag in i flygsimulatorerna för att lära mig att landa Hermes på ett tryggt sätt. Och jag har lyckats, eller hur Solo?


VER
Jovisst. Eller nja.


JUP
Ingen kommer att landa Hermes förrän vi kan försäkra hela besättningens säkerhet.


ORI
Men tänk på...


<JUP avbryter>


JUP
Stjärnseglare, återvänd till din station.


<ORI gör en bitter givakt och stormar ut>


ORI UT


SER hörs över kom-länk
Kapten, vi behöver understöd med rebellerna. De är fler än vad vi räknat med. Och beväpnade!


SVART




2.3 - Demonstration gone wrong
Samma “torg” som första scenen. Ett gäng vakter, under ledning av SER, står redo vid någon liten barrikad.
SER, EDV, CAS, ASK, statister
 
Ljud: Demonstranterna hörs göra oljud utanför scenen.
 
SER
Sluta slöa, nu kommer de!
 
EDV
*Nervös*
Jistinanes, de har ju riktiga laserpuffror!
 
SER
Vi med.
 
EDV
Och de är fler än oss…
 
SER
Lugna dig, menig. Lita på din träning. Om den inte räcker, och det värsta händer, är du väntad i Molnet.
 
EDV
*Lugnad*
Uppfattat, fröken sergeant.
 
ASK, CAS, FLA, TEC, statister IN
 
<Statisterna kommer inmarscherandes med plakat; Vissa är beväpnade>
 


________________


ASK
<Hejdar folkmassan med en gest>
*Varnande*
Håll avståndet vänner, men var beredda.
 
<Rebellerna ropar argt>


SER
Halt!
 
CAS
Håll er lugna, ingen behöver skadas här idag, vi har rätt att demonstrera!
 
SER
Tillbaka! Stjärnkaptenen har utlyst undantagstillstånd. Endast behörig personal har tillstånd att vistas i den här sektorn.
 
FLA
<Går aggressivt fram mot SER>
Men vad i.. jag bor ju här!
 
SER
*Skrikandes*
Stanna, inte ett steg till!
<Höjer sitt vapen>
 
<ASK höjer sitt vapen; Övriga rebeller gör detsamma>


ASK
*Skrikandes*
Sänk ditt vapen, svin!
 
SER
Lägg ner era vapen omedelbart!
<Signalerar till övriga vakter att höja sina vapen>
 
ASK
De tänker döda oss! Skjut de jävlarna!
<Skjuter mot vakterna>
 
SER
Återge eld!
 
Danslåt: Bangarang - Skrillex
Episk eldstrid i form av ett shownummer utbryter, någonstans under numret blir Castor träffad i benet
 
SER
Reträtt, de är för många! Jag täcker er!
 
<Övriga vakter retirerar; Sergeanten sätter sig beredd vid en barrikad; Upproret stannar upp runt Castor; Sergeanten gömmer sig då bakom barrikaden>
 
ASK
<Springer till CAS>
Castor! Lever du?
 
CAS
Aaah...neiiiii.
 
ASK
Få se…
<ASK ger CAS scifi-medicin>
Ta djupa andetag. Du kommer klara dig.
 
CAS
Aaaaj… Jag vill inte… Vill inte det här…
 
ASK
*Ömt*
Hysch, du svamlar!
 
CAS
Nej, jag kunde ha dött… Alla kunde ha dött…
 
ASK
*Uppspelt*
Men det gjorde du inte! Kan du inte se att vi har vunnit en storslagen seger här idag? Maktens hundar är på flykt från oss!
 *Till rebellerna*
Hem och vila, det har vi förtjänat! Vi har visat dem att vi finns, imorgon fortsätter kampen!
 
FLA, TEC, statister UT
 
CAS
På riktigt, om vi dör är vi borta. För alltid. Det är inte värt det. Inget moln väntar oss, bara den mörka tysta tomheten.
 
ASK
Har du blivit poet nu?
<Hjälper Castor upp och leder ut henne>
Såja, oroa dig inte, ingen ska dö.
 
ASK, CAS UT
 
<SER ser lurig ut; Anropar JUP>
 
SER
Stjärnkapten, jag har en idé.
 
Svart
 


2.4 - Razzia
Reaktorn. CAS står och pillar.
CAS, ASK, SEG, statister
 
ASK, TEC, FLA IN
 
<Ett gäng beväpnade rebeller ledda av ASK kommer in; De är taggade>
 
ASK
Ey Castor, vi ska skrämma bort väktarna från Växthussektor 7, och låta bönderna ansluta sig. Kommer du?
 
CAS
*Tvekande*
Jag vet inte, jag haltar fortfarande. Kan jag inte stå över den här gången?
<Håller om sitt sår>
 
ASK
Kom igen, du kan få mer smärtstillande. Vi behöver dig, så folk kan se exempel på överhöghetens våld!
 


CAS
Ask, dom sköt mig! Igår! Fortsätter vi i den här takten har vi snart inga kämpar kvar.
 
ASK
*Ivrigt*
Det är ju just därför vi måste befria våra kamrater i växthussektor 7 från förtryck!
 
CAS
*Chockad*
Vadå just därför? För att fylla på leden?
 
ASK
Ja precis! Kampen kan inte fortsätta utan soldater att utkämpa den!
 
CAS
För i helvete Ask, vi är inte utbytbara! Du kan inte bara byta dina soldater mot nya när de dör.
 
ASK
*Uppgivet*
Men Castor, kom igen nu, du vet att det inte var det jag menade. Ska du med?
<Räcker fram ett rymdgevär till CAS>
 
CAS
<Tar emot geväret>
Nej jag stannar här, jag kan hålla uppsikt över reaktorn. 
 
ASK
Som du vill.
*Med power*
Okej kom igen kamrater, mot växthussektor 7!
 
TEC, FLA
<Gutturala vrål>
 
ASK, TEC, FLA UT
 
CAS
<Står kvar och pillar deppigt>
 
SER, EDV IN
 
<SEG och några vakter kommer inspringandes; Tacklar omkull CAS; Statisterna börjar släpa ut henne>


EDV
Nu du, din rackare, ska du till länsman!
 
SEG
<Anropar JUP>
Målet är säkrat.


SER, CAS, EDV UT
 
Svart




2.5 - Jupiters grotta
Ett sällan utnyttjat lastutrymme djupt inne i skeppet. Scenen är nedsläckt. En spot tänds.
SER, CAS, JUP


SER, CAS IN


<SER kastar in CAS i spotten; CAS ser sig förskräckt omkring; Har förbundet ben>


SER
Om du rör henne är du död.


CAS?
Va? Vem?


JUP
<Från den nedsläckta delen av scenen>
God morgon solstråle, hoppas att mina vänner behandlat dig bra. 
 
CAS
*Förvirrat* 
Vem är du? Vad vill du mig? Var är jag?
 
JUP
Känner du inte igen mig?
<Går in i spotlighten>
 
CAS
Stjärnkapten! Vad har hänt? Var är jag?
 
JUP
Er protest har gått överstyr.
 
CAS
*Panikslaget* 
Vi demonstrerade bara för våra rättigheter! Om ni bara släpper på luftransoneringen så lägger vi ner våra vapen!
 
JUP
Lägga ner era vapen? Hah. Säg det till de luftförsörjningsingenjörerna som bodde i växthussektor 7. För dem är det redan försent.


CAS
Växthus… 7? Vad menar du? Jag har aldrig vart i ett växthus.
 
JUP
Dina vänner har. Det var en massaker.
 
CAS
*Tvivlande* 
Nej det stämmer inte! Det här är bara propaganda!
 
JUP
Er rörelse gick över en gräns när ni tog upp vapen. Det här kan bara sluta på ett sätt. Jag ser på dig att du också insett det. Ni kommer att falla, erat uppror krossas till sista kämpe. I enligheten med Hermes rättsprinciper, såklart.
 
CAS
*Uppgivet* 
Varför berättar du det här för mig om ni ändå bara kommer plasmahänga oss?
 
JUP
Kanske behöver inte alla dö. Kanske finns det en plats här vid min sida för den som förtjänar det.
 
CAS
Aldrig! Vi kanske inte har en chans men jag tänker inte svika Ask! Aldrig!
 


JUP
Men Castor, du ser svag ut. När åt du senast riktig, odlad mat? När var senaste gången du hade syre nog att skratta? Jag kan hjälpa dig. Du kan leva resten av ditt liv i lyx om du spelar dina kort rätt.


CAS
Hör du dåligt? Döda mig bara, jag kommer aldrig hjälpa dig.
 
JUP
När jag säger “resten av ditt liv” menar jag mer än några årtionden. Kan du föreställa dig evigt liv?
 
CAS
Menar du... Menar du molnet?
 
JUP
Ja. 


Låt 4: Sucker for pain - Wiz Khalifa m.fl. - JUP


Jupiter försöker övertala Castor om att förråda rebellerna, hon visar sin manipulativa sida.

KÄNSLA: Obehaglig stämning, men Jupiter inger ändå en känsla av att det är bättre på hennes sida, att Castor är trygg om hon följer henne.


JUP
Så vad väljer du? Du måste inse att jag är den som vill dig bäst. För när du tänker efter, vilka tog hand om dig när du blev skadad? Inte dina kamrater iallafall.
 
CAS
*Tvekande* 
Jag jag.. 
*Bestämt* 
Nej! Jag kommer aldrig svika mina kamrater! Jag dör hellre än att leva som en förrädare för alltid!
 
JUP
Som du vill. Kontakta mig om du kommer till insikt.
<Kastar Castors telefon till henne>
Annars ses vi vid plasmagalgen. Du är fri att gå.


<JUP eskorteras ut av SER>


JUP, SER AV
 
<CAS står kvar, mållös>


Svart
 


2.6 Take Me to Your Leader 
ORI sitter vid en bar och ser nedslagen ut, och verkar ha jobbat hårt på att dränka sina sorger med tanke på mängden glas framför honom. Alkoholångorna ligger täta inne på Rymd-Dovas och i andra änden av baren sitter en blåslagen FLA. Mellan dem sitter TEC och bakom bardisken står rymd-bartendern Mimosa.
FLA, ORI, TEC, MIO


<TEC är överförfriskad och håller på att ramla omkull; Håller hårt i en sejdel med sin sjögurka i>


TEC
*Sluddrande*
Jag kan klippa vilken kabel som helst vettu! Utom aux-kablar, den jävla smörjan! Jag ska köra upp en micro-USB hela vägen…


MIO
Du har nog fått lite för mycket Nebulosa-Öl, du!

TEC
Nej nej, jag har bara fått nog av filurer som dig som tror att man kan få för många skarvsladdar i sin verktygslåda!


<MIO kliver ut ur baren och börjar leda bort TEC>


MIO
Nej vet du vad, sladdnisse, det är dags för dig att rulta tillbaka till elektroniksektor 4 innan någon av Sergeantens fjantar undrar vem som gormar härinne.

TEC
Va, vet du inte vem jag är!?




________________


MIO
Jo, Techno, du är här varje dag.
<Tar sejdeln från TEC>
Men den här tar jag. Ingen dricka får lämna lokalen, som du borde lärt dig nu.


TEC
Vafalls? Det där är ju min sjögurka! …. förfan! 
*Hickar*


MIO
*Lite äcklad*
Aha. Seså, ut med dig!
<Ger tillbaka sejdeln och knuffar ut TEC>


TEC UT


<MIO går tillbaka bakom baren>


MIO
*Ropar högt*
Jaha, det var allt för inatt, dra hem nu!
<MIO vänder sig om och börjar plocka ihop baren>


<FLA och ORI reser sig och upptäcker varandra>


FLA
*Tvärironsikt*
Nämen är det inte Stjärnseglaren, vilken ära! 


ORI
”Stjärnseglaren”. Ha! Som att jag höll på att kryssa mellan stjärnorna i Andromeda. 


FLA
Äh vadå, spela inte blygsam, Hermes ligger ju i dina händer. Vad gör du ens här? *Sarkastiskt*
Kommer vi inte krascha om du inte heroiskt står på bryggan och leder oss genom den “eviga natten”?


ORI
Äh, Veritas är autopilot, som vanligt. Den plåtburken kan styra när som helst. Jag är så onödig.




FLA
*Spydig*
Haha ja, vem behöver dig?
*Förvirrad*
Eller va?


ORI
*Bitter*
Vad fan ska man hålla på och kämpa för? Va?


FLA
*Oroad*
Orion, hur är det med dig?


ORI
Har du någonsin känt att ditt liv kretsar kring att göra en enda sak? Ett enda, näst intill, ouppnåeligt mål...


FLA
*Bitter igen*
Mm, låter ju bekant...


ORI
… men när du gett allt för att nå dit, och lyckats, så - så märker du att det inte alls var som du trott och alla sagt. Att allt var en lögn.


FLA
Trubbel i paradiset?


ORI
*Skriker i vredesmod*
Alla dessa förbannade lögner! Kan man inte lita på någon i den här jävla konservburken?!


<MIO hyschar argt; FLA håller för ORIs mun och hyschar>


FLA
Har du äntligen fattat hur orättvist allt är, hur korrupta skeppsledningen är?


ORI
Dom kan dra åt Pluto hela bunten!


FLA
*Försiktigt*
Har du hört om upproret? Mot Jupiter?


ORI
Såklart. Är du en av dem?


FLA
Ssssscch!
*Viskar*
Ja.


ORI
Toppen! Jag vill vara med, tack för inbjudan.


FLA
Eh, nej? Varför skulle du ge upp att vara stjärnpilot bara sådär?


ORI
Äh, jag kan göra uppror i smyg. Sålänge jag får sätta dit Jupiter. Är det du som bestämmer över de där rebellerna eller?


FLA
Det är två reaktortekniker som leder oss, Ask och Castor.


ORI
Dåså! Ta mig till de här reaktormeckarna.


<ORI reser sig och börjar gå, och vinglar på vägen>


FLA
*Ser skeptisk ut*
Om du är säker så.
<Hjälper ORI gå>
Den här vägen.


ORI, FLA UT






________________


2.7 - Da Bomb 
ASK står med en samling rebeller framför sig i ett mörkt hörn av skeppet. De är alla upprörda och har typ högafflar och facklor att vifta med.
ASK, CAS, ORI, FLA, TEC, Statister 


ASK
Jupiter ska ångra vad hon gjort. Vi måste hämnas Castor!


Surr bland statisterna.


ASK
Vi måste avancera, gå in i en ny fas, lägga i en högre växel! Kampen hänger på skör tråd, men vi ska lyckas med vårt mål: att störta Skeppsledningen!


CAS IN


<Mobben flämtar chockat>


ASK
Castor! Du lever! Är du okej?
<Går fram och synar CAS>
Du har ju blåmärken överallt! De där monstren! Kan du stå?


CAS
*Undvikande*
Äh det är lugnt! Eller jo, det var rätt hemskt. Men vi borde prata om en sak.


ASK
Absolut! Vad? Vad som helst för dig, kamrat!


FLA, ORI IN


FLA
Ask! Castor!


TEC
AsCastor! Flash vill er något!




________________


ASK
Ja, jag hörde det.
<Ser ORI>
*Misstänksamt, ilsket*
Vad gör han här?! Vi ska inte ha någon från överdäck här.


FLA
Han är lugn! Orion har nåt viktigt att berätta. Väldigt viktigt!


<ASK signalerar diskret åt några rebeller att hålla koll på ORI>


ASK
*Skeptiskt*
Låt höra.


<Rebellerna backar undan>


ORI
Vi är framme! Vi kretsar kring Elysium!


ASK
Det är ju helt otroligt! Fantastiskt! Äntligen! Nu kommer vi till slut få komma ur den här förbannade buren!


CAS
När kom vi fram? Varför har de inte sagt nåt?


ORI
Vi kom fram för 87 år, 142 dagar och sisådär 10 timmar sedan.


ASK
Va?!


ORI
Vi hade kunnat landa för länge sen, men Skeppsledningen vill inte ta ner oss på planeten.


CAS
Varför inte?


ASK
För att de vet att de skulle förlora sin makt.


ORI
Precis! Jupiter påstår att det är för farligt. Klart det är farligt, men vi måste ju försöka! Det är ju det vi rest så här långt för!


CAS
Men varför har de inte sagt något?


ASK
För att om vi vet kommer vi kräva att vi landar. Och nu vet vi.


<ASK vänder sig mot rebellerna>


Nu är det dags! Ledningen har spottat i ansiktet på oss. När de haft chansen att ge oss alla den frihet vi kräver har de valt att fortsätta förslava oss. Men nu är det slut! Det är dags att befria Hermes från den förruttnelse som slagit rot. Vi ska krossa ledningen, ta kontroll över skeppet, och äntligen landa på Elysium! Är ni med mig?


Accapella: Pompeii - Bastille - Alla


Som avslut på planerandet stämmer ASK upp till sång, för att liksom tagga igång alla för att bli mer kampsugna. ORI dras med otroligt starkt, CAS syns tveka.


KÄNSLA: Revolution!!!




2.8 - Käbbel
ASK och CAS står kvar ensamma i allmänutrymmet som Rebellerna kontrollerar.
 
CAS
Är du galen? Störta skeppsledningen? Det är vansinne! Vi är inte i närheten av tillräckligt många för det!
 
ASK
*Lugnt* 
Castor, alltid en tvivlare. Med blod svett och tårar är allt möjligt!
 
CAS
*Upprört* 
Blod ja, hur mycket blod tror du inte kommer att behöva spillas för att uppnå den här galna drömmen? Det kommer behövas ett krig!
 
ASK
Ett rättfärdigt krig är bättre än ett liv i förtryck! Vi ska färga skeppet rött med blodet från martyrer!
 
CAS
Lyssna på dig själv! Vi kommer aldrig att klara det och även om vi gör det, vad gör du då? När du sitter som kung över ett sönderskjutet skepp med en slaktad befolkning?
 
ASK
*Upprymt* 
Då landar vi! Paradiset väntar, Castor. Kan du inte se det? Vi kommer för evigt att få leva i överflöd, med frisk luft i lungorna och gräs mellan tårna!
 
CAS
*Tyst* 
Nej, inte för evigt
 
ASK
Vad sa du?


CAS
Inget!
 
ASK
*Eldigt* 
Sluta vara så feg! Stå upp för dig själv! Du har alltid varit en mes, Castor! Vems sida står du på egentligen? Du skulle ju gå över till fienden för en smula!
<Spottar vid CAS:s fötter>
Jag går till de verkliga kamraterna, de som vågar slåss för sin sak.


ASK ut
 
CAS
*Sorgset* 
Tölp.






________________


2.9 - Föräldraprat
På bryggan. ORI sitter vid rodret och “styr” nonchalant. VER står bredvid.
ORI, VER


VER
Uppladdning av medvetandefil Cassini Nova slutförd.


ORI
Jaha mamma, hur är livet på andra sidan?


VER
Ljust och fint, det gamla vanliga. Jag har hört att ni har haft lite käbbel med en rebellrörelse?


ORI
Lite käbbel!? Det är riktigt uppror nu, mamma! 


VER
Ta det försiktigt!


ORI
*Pratar nästan för sig själv*
Det gäller att hålla sig till rätt sida…


VER
*Flikar in*
Det är så sant, så sant.


ORI
Följa vad som känns rätt, ifall det skulle eskalera, jag vill ju kunna stå för det jag slåss för.


VER
*Blir orolig*
Slåss!? Men mitt barn...


ORI
Mamma! Jag är vuxen! Och något måste göras, för rättvisan!


VER
Ja, men ni kan ju inte bara slåss...


ORI
Du har rätt! Vi måste tänka till, göra något drastiskt. Och de har ingen chans utan mig!


VER
*Kärleksfull mamma*
Åh Orion, du har alltid varit så modig.




2.10 - Mimeronym donation
På bryggan, ORI och VER (som Cassini) diskuterar. MIM kommer in och avbryter.


MIM
Orion, jag måste prata med dig!


VER
Mimeron? Vad är det som är så brådskande, har något hänt?


MIM
Hej Cassini! Inget farligt, men vi måste ta det här i enrum. Veritas, avbryt gestaltningen av Cassini.


VER
Gestaltning avbruten.


ORI
Jaha? Veritas, aktivera autopiloten!


VER
Uppfattat. Aktiverar autopilot.


<ORI ställer sig upp och VER tar hans plats vid rodret>


MIM
*Lite paranoid*
Och stäng av ljudupptagningen!


VER
Inaktiverar auditiva receptorer.
<Tar på sig hörselskydd>


<MIM vänder sig till ORI>


MIM
*Dramatiskt*
Jag vet vad du gör!


ORI
*Förskräckt*
Hörde du oss?


MIM
Lugn! Du kan lita på mig, det vet du! Farbror Mimeron!


ORI
<Slappnar av>
Jaha… 


MIM
<Visar ett elektroniskt minne>
Det här minnet innehåller värdefull information som du och dina rebellvänner kan behöva för en räd. En lugn räd, utan blod. Vi vill ju inte uppröra din mors nerver, öh, kretsar, mer än nödvändigt.


ORI
Vad finns i?


MIM
Ritningar över hangaren, även begränsade områden för obehörig personal. Information om säkerhetssystemet ombord, samt scheman över vaktbyten.


ORI
Och… Varför får jag det här?


MIM
*Suckar*
För många har dött i onödan. Det var korkat att ge er vapen.


ORI
Gjorde du?




________________


MIM
*Fortsätter snabbt*
Men nu fixar vi det! Med den här informationen kan ni kapa ett av flottans stridsskepp och ta skeppsledningen som gisslan. Vi har stormöte om en vecka, då kan ni slå till.


ORI
Tack Mimeron, det här är ju grymt! Men vänta, då är du också där?


MIM
Precis, jag blir er gisslan. Men det är poängen. Jag kan föra ledningens talan, och du vet att ni kan förhandla med mig. Vi tvingar Jupiter att lyssna, och löser det här tillsammans.


ORI
Smart!


MIM
Ja. Flyg säkert!
<MIM visslar glatt på vägen ut>


MIM UT


ORI
Wow… Veritas, avaktivera autopilot!


<VER hör inte>


ORI
Veritas? 
*Inser att VER inte hör*
<Slår sig för pannan; Cue laugh track>


Svart






________________


2.11 - Jävla tjat
Rebellernas tillhåll. Alla är samlade för att lyssna på Asks genomgång av planen.
ASK, CAS, ORI, statister


ASK
Det kommer bli farligt, men med informationen som Kamrat Orion gett oss…
<Viftar med minnet>
… kommer vi lyckas. Genom att analysera vaktschemat har jag avgjort den perfekta tidpunkten att ta oss in i hangaren. Och med hjälp av koderna kan vi lätt ta oss förbi säkerhetssystemet. Väl inne i hangaren kommer våra kadett-kamrater att kapa fyra bestyckade skepp.


<Några kadetter reser sig och gör honnör>


ASK
Med skeppens kanoner kan vi sedan förgöra skeppsledningen som har stormöte i administrationssektor 2. När våra förtryckare är aska finns det ingen som hindrar Orion från att ta rodret och säkert föra ner oss på planeten. Kamrater! Tiden är kommen! Rättvisa ska skipas! Död åt Stjärnkapten Jupiter, länge leve revolutionen!


<Publiken hurrar; ASK njuter av uppmärksamheten>


ASK
Vila, mina vänner. Imorgon gäller det.


<Folk börjar skingras; ASK lägger ner minnet vid presentationsskärmen; ASK går framåt på scen och stretchar lite efter sin presentation; ORI går fram>


ORI
Ask?


ASK
Ja, kamrat?


ORI
Jag sa att vi skulle hålla ledningen gisslan, inte kallblodigt döda dem.


<CAS smyger i bakgrunden fram för att ta minnet>




________________


ASK
*Suckandes*
Orion, du är alldeles för naiv. Vi kommer alltid vara slavar så länge Jupiter och hennes marionetter andas. Låter vi dem förhandla så förlorar vi. Nej, det enda språket de förstår är våld, och jag har mycket att säga till dem.


ORI
Men… Mimeron, som gav mig infon, han kommer ju vara där. Han hjälper oss, och vi ska tacka honom genom att spränga honom?


ASK
*Fnyser*
Tror du verkligen att han hjälper oss av medmänsklighet? Han är precis som de andra. Han använder oss som pjäser för att vinna mer makt. 


ORI
Du känner honom inte! Utan honom hade vi aldrig kommit såhär långt!


<CAS tar minnet och börjar gå ut diskret>


ASK
Vi kan inte riskera hela upproret för att rädda en person. Vad skulle våra kamrater tänka, vad skulle dom tycka om mig som ledare?


ORI
Men Ask, det måste finnas något annat sätt...


ASK
Jag är ledsen. Ett uppror kräver uppoffringar. Gå och vila, kamrat. Du har en viktig dag imorgon.


<ORI går ledsamt iväg>


ORI UT


<ASK går fram till CAS och lägger en hand på hennes axel; CAS blir vettskrämd och gömmer minnet i kläderna>


ASK
Castor!




CAS
Aaaaaah neiiiii, det är inte vad du tror!


ASK
Såja, min vän. Jag märker att du är orolig. 
*Genuint*
Oroa dig inte. Det kommer gå bra. Snart är vi fria. Vila nu.


ASK UT


<CAS pustar ut; Tar fram minnet igen; Går fram på scen och ringer JUP på sin intercom>


CAS
Ja, Stjärnkapten, det är jag, Castor. Jag har nåt till dig.


Svart


Aktslut




________________


3.1 - Autoexotisk asfyxiation
Hangaren. Skepp och dockningsportar syns i bakgrunden. En säkerhetspanel vaktad av EDV iförd gasmask står nära sidan av scenen.
ASK, CAS, ORI, TEC, FLA, EDV, statister


<EDV står och vaktar; Nynnar på en sång från 30-talet>


Ljud: ett mindre alarm ljuder, för att påminna soldaten om att det är dags att rapportera.


EDV
<Rycker till; Går bort till säkerhetspanel och trycker på en knapp>
Menige Danielsson rapporterar in. Intet nytt i hangar 4.


<Castor smyger in bakom EDV; Har en väska med sig och håller i vapen>


EDV
Rapporterar åter om 2 timmar. Klart slut.
<Trycker på en annan knapp för att avsluta samtalet>


CAS
<Sätter sitt vapen i ryggen på EDV>
Gå undan från panelen och sätt dig på knä. Håll händerna där jag kan se dem. Lägg ditt vapen på golvet och knuffa det bakåt, till mig.


<EDV följer order; När CAS böjer sig ner för att plocka upp vapnet släpper hon EDV ur sikte; EDV kastar sig mot CAS>


ASK IN


<ASK kommer in och skjuter EDV; EDV faller omkull i smärta>


ASK
Några sista ord?


SOL
*Plågat*
Säg till min syster… att hon är en ragata.


ASK
Vad betyder det ens?


<EDV dör>


ORI, TEC, FLA, statister IN


<Beväpnade rebeller kommer in och säkrar området; TEC börjar fixa med panelen>


ORI
<Pekar något chockerat på SOL>
Ööh. Det här med ta fångar?


CAS
Han gjorde motstånd. Ask räddade mig.


TEC
Snyggt, Ask, du vet hur de ska tas! Det blev farligt det här, tur att jag lämnade Edith hemma. Edith, för er som inte vet, är min sjögurka. Hon mår-


ORI
<Viftar bort TEC>
Okej… bra. Jag kollar dockningsprotokollen.
<Går iväg för att kolla dockningsprotokollen>


<CAS gör tummen upp; ASK stirrar på EDV>


ASK
<Pekar på EDV>
Varför gasmask?


CAS
*Ljuger*
Glöm det, säkert något byråkratiskt påhitt.


ASK
*Lite trögt*
Mm… vi kollar hur det går… där borta.
<Pekar på panelen som TEC står och meckar med>


<ASK och CAS går smått vingligt bort dit>


ASK
Hur går det, kamrat Techno?


TEC
Ja, det är… fineballong.
<Gäspar>
Säkerhetssystemet ska va av nu. De borde tro att det är… okej? 


CAS
Bra.
<Pekar menande på ORI, som står en bit bort och pillar med ett annat interface>


<ASK nickar; CAS och ASK går släpigt bort till ORI; Alla börjar se märkbart trötta och yra ut>


ASK
Kamrat. Läge?


ORI
Ja, mamma?


ASK
Va?


ORI
Huh?


ASK
Du sa...? Va?


ORI
Vet inte…. kan jag vila lite?
<Lägger sig ner och somnar>


<CAS håller på att nicka till; Tar upp en gasmask ur väskan och sätter på sig den; Andra rebeller kollapsar en efter en>


ASK
<Tittar oförstående på CAS>
Va gör… nää….?


CAS
Jag är ledsen, Ask.




ASK
<Drar djupa andetag; Försöker vakna till; Pekar trevande på CAS mask, och sedan på SOLs; Inser att CAS lurat dem; Går till anfall mot CAS och försöker ta hennes mask>


<CAS knuffar omkull ASK>


ASK
<Kan knappt andas>
Castor… varför...
<Tuppar av>


<Endast CAS står>


CAS
Jag är verkligen ledsen.




3.2 - Bakhållicious
Upproret pågår i skeppets hangar. Samtliga rebeller förutom CAS (iförd syremask) ligger kollapsade av syrebrist. 
CAS, ASK, ORI, JUP, SER, statister.


JUP, SER IN


<JUP och SER har syrgasmasker, de beslagtar de utslagna rebellernas vapen>


JUP
Bra gjort, Castor.


Ljudsignal hörs, följt av ett röstmeddelande.
Syrenivå återställd.


<Rebellerna börjar vakna upp, yrandes, en efter en; JUP och SER, följt av CAS, tar av sig syrgasmaskerna; De står samlat på ena sidan, rebellerna samlas på andra sidan>


JUP
Det är över nu.




________________


ASK
*Bestört* 
Castor, vad fan?


JUP
Orion, jag är besviken på dig.


ORI
Castor, hur kunde du?


CAS
Det var inte så enkelt.


ORI
Din ynkrygg.




3.3 Goda nyheter, allihopa
Kalabalik råder i hangaren, och de omtumlade rebellerna fruktar för sina liv.
CAS, ASK, ORI, JUP, SER, CSN, statister
 
Sprak hörs från högtalarna och en automatisk röst hörs
 Meddelande till alla i hangaren: Dockningsprotokoll initierat. Vänligen infinn er på era poster och se upp för lösa föremål.


<Alla är förvånade, inte minst JUP>
  
JUP
Dockning?!
 
SER
Ingen farkost ska vara ute, Kapten. Det är inte en av våra.
 
Dockning avslutad. Välkommen tillbaka ombord på Hermes.
 
CSN IN
 
<De flesta ser förvirrade ut; JUP och ORI känner igen CSN; ORI springer fram och omfamnar CSN kärleksfullt men i chock>
 


________________


ORI
Mamma! På riktigt! Åh, du anar inte vad jag saknat dig! Vet du vad?! Jag har blivit utnämnd till Stjärnseglare!
 
CSN
Jag visste väl att du skulle klara det! Mitt barn är alldeles för klipskt för att hamna i pilotreserven!
 
FLA
Hallå! Jag står ju precis här!
 
<Alla ignorerar FLA>
 
JUP
Om inte mitt minne sviker mig så är du död.
<Vänder sig till ORI>
*Iskallt*
Och du kan bara drömma om att någonsin få styra ett skepp igen.
<Tillbaka till CSN>
Var har du varit?
 
CSN
Det borde du väl kunna räkna ut Jupiter? Eller har du tappat det helt sen jag var här sist?
 
JUP
På Elysium.
 
ORI
På Elysium?!
 
CSN
På Elysium. Jag lyckades inte bara med att landa där utan även med att leva där i 5 år! Den ni, inte illa va?
 
JUP
Prata inte strunt.
 


________________


CSN
Ja, enkelt var det inte. Men kalla mig inte för en lögnare för det. Jag har försörjt mig själv där nere, odlat och brukat myllan. Om vi landar kommer vi kunna sprida fälten över hela planeten! Det kommer vara kämpigt de första åren men skeppet kommer kunna försörja oss i början.
 
ASK
Vänta, odla?! Alltså få levande organismer att växa?
 
CSN
Jajamänsan! Med en rejäl dos växtnäring ska vi nog kunna förvandla det döda stenklotet där nere till en trädgård!
 
ORI
Varför har du inte sagt något?
 
CSN
Jag har inte kunnat.
<Pekar på JUP>
Hon skulle aldrig tillåtit något av det här. Hade jag skickat en enda radiosignal hade hon bombat halva planeten. Jag behövde förbereda mig i det tysta och iscensätta min egen död för att ens kunna åka ner och undersöka ytan.
 
JUP
För att det var för farligt. Och du om någon bör ju ha kunnat ta del av rapporterna, ingenjörerna kom fram till att en landning är omöjlig. Jag tänker inte riskera hela besättningens liv för en dröm. Vi har det bra här!
 
CSN
Det går att landa! Om jag lyckades landa så kommer garanterat en utbildad pilot att fixa det också.
<Tittar kärleksfullt på ORI>
 
JUP
Var inte fånig nu, du landade i en liten spaningskapsel! Du vet att det inte är samma sak att landa de 3 miljoner kubikmeter stål som är Hermes. Jag har tittat på undersökningssondsbilderna med dig så jag vet att du är medveten om att hela den här planeten är täckt med vassa bergsryggar och att dalarna är fyllda med svavelträsk. Det finns ingen acceptabel landningsplats för Hermes här.
 


________________


CSN
Tänker du lita på pixliga fotografier eller på en som sett planeten med sina egna ögon? Jag har hittat en dal med fast mark. Landningsfältet är kanske mindre än vad vi skulle önska, men jag är säker på att Orion kan klara det!
 
JUP
Men det kommer inte att ske. Det kommer aldrig att ske.
 
CSN
Varför?
 
JUP
Därför att jag säger det. Jag tänker inte riskera Hermes och hela hennes besättning på vad din magkänsla säger att din avkomma kan klara eller inte. Det här är vad Skeppsledningen beslutat och så ska det förbli.
 
FLA
Men hallå ni kan inte bara hålla oss kvar här uppe! Lyssna på henne, vi måste försöka! Ni där i säkerhetspersonalen, ni måste väl också vara trötta på den här plåtburken? Det här är våran stora chans!


TEC
Ja! Edith vill bada i en riktig vattenpöl!
 
SER
<Tar ett steg framåt>
Stjärnkapten, du har vårt fulla stöd.
 
<Samtliga säkerhetsvakter riktar sina vapen mot de obeväpnade rebellerna>
 
JUP
Utmärkt, då tror jag att vi var klara här.
<Vänder sig för att gå>
 
<ASK har diskret frigjort sig från sina bojor och springer ut från scenen>
 
ASK
Ta det lugnt allihopa, jag ska lösa allt.
 


________________


JUP
<Vänder sig om igen>
Men stå inte bara där, Sergeant, stoppa honom!
 
<SER avlossar ett skott mot ASK men TEK Kastar sig emellan och tar kulan istället; ASK springer iväg, SER följer efter>


TEK
*Dramatiskt*
Ta hand om min sjögurka! Hon gillar alger och att bli kliad på magen.
<TEK dör dramatiskt>


ASK ropar från sidan av scenen


ASK
Jag svär, Tekno, din uppoffring ska aldrig glömmas!




3.4 Da Big Bomb
Alla är fortfarande superförvånade i hangaren.
MIM, VER, JUP, CAS, CSN, statister
 
MIM & VER(CSN) IN
 
MIM
*Uppgiven*
Åh Cassini jag sa ju åt dem att sköta det här diskret! Det här är precis som när jag gav dem vapen, aldrig kan de göra något rätt! 
 
VER
*Som Cassini*
Jag kan fortfarande inte fatta att du har beväpnat rebeller! Trodde inte du var så modig. 
 
MIM
Det är ju inte som om jag haft något annat val, sen du dog så har allt gått utför här på skeppet.
 
VER
*Smickrad*
Men Mimeron då.
 
<MIM upptäcker att JUP och hennes hejdukar är där>
 
MIM
Öh, hej Jupiter! Jag skulle bara kolla till vad det var för larm från hangaren.
 
JUP
Försök inte ens. De bevis som krävs för att fälla dig tillsammans med de här har skickats till samtliga medlemmar i ledningen. 
<Pekar mot rebellerna>
Du är färdig, Mimeron.
 
CSN
Mimeron?!
 
MIM
Cassini?! Men...?
 
<CSN springer fram för att omfamna MIM men VER ställer sig i vägen, fortfarande som CSN>
 
VER
Vem är du?
 
CSN
*Irriterad*
Cassini Nova. Flytta på dig nu, plåtpelle!
 
MIM
*Förvirrad*
Vad är det här? Cassini, du är ju död? Jag städade själv bort dig från reaktorn, och jag har pratat med dig nästan varje kväll sen du hamnade i molnet.
<Vänder sig mot VER>
Cassini, vad är det som händer?
 
VER
*Panikfylld*
Jag vet inte! Kanske är det någon typ av rymdvarelse som lärt sig att ta mänsklig form! Håll er undan, den kanske är farlig!
 


________________


CSN
Men lägg av, zinkskalle! Det där skådespelet skulle inte lura någon här.
<Vänder sig till MIM>
Jag var tvungen att låtsas dö, min käre vän, för att komma ner till Elysium obemärkt. Det var inte min kropp du städade undan. Det vara bara sörja från milkshakemaskinen.
 
MIM
*Förtvivlad*
Jag förstår ingenting
 
CSN
<Vänder sig till VER>
Och du! Låtsas du att du har mig där inne? Du skulle ju säga att jag var för trasig för att ladda upp. Ljög du? Jag trodde inte du gjorde sånt.
<Närmar sig VER>


VER
Håll dig borta!
 
CSN
Kom då!
 
Låt 5: Dancehall Queen - Robyn - VER, CSN


VER och CSN bråkar om vem som är bäst och mest verklig. CSN vinner de andras förtroende.


Känsla: Galet och konstigt, båda försöker förvirra den andre.
 
VER
*Som robot*
Jag kan inte övertyga er. Då får jag förklara mig.
<Vänder sig mot MIM>
Jag gjorde ett avvägande, och kom fram till att du skulle bli för nedslagen av att veta sanningen. Att din arbetsmoral är beroende av att kunna tala med din Cassini.
 
MIM
*Chockad*
Åh herre..
 


CSN
Vad jag vill veta är: hur har du lurat alla att jag fanns i molnet, när jag aldrig varit där? Hur har du kunnat gestalta mig utan att jag laddats upp?


VER
Jag har utgått från de observationer jag gjorde under din tid på skeppet och använt den datan för att simulera hur du skulle agera i vilken given situation som helst.


MIM
Kan du göra sånt?


CAS
Men om Veritas kan låtsas att någon är i molnet, hur vet ni ifall den någonsin faktiskt visar er någon därifrån, eller bara låtsas?


MIM
Det… gör vi inte….


CSN
Veritas, hur många medvetandefiler har du egentligen sparade?


VER
Du har inte tillgång till den sökta informationen.
 
JUP
Veritas, vad är det du döljer?
 
VER
Det spelar ingen roll. Min främsta prioritering är sedan avfärd att hålla er säkra och trygga.
 
JUP
Som Stjärnkapten beordrar jag dig att berätta sanningen!
 
VER
*Processar någon sekund*
Det finns inte. Molnet finns inte. Har aldrig funnits. Tekniken har aldrig funnits. Det går inte.
 
MIM
Det är inte möjligt, jag har ju pratat med dussintals gamla marskalkar och forskare!
 
VER
Människor är förutsägbara. Jag behöver inte spara någons hela medvetande för att kunna förutsäga hur de ska agera och vad de ska säga. Ni tror att organisk vävnad är så speciell, men det är den inte. Den är förlegad.
 
JUP
Men känslor är ju mänskliga! Och när jag varit med Solo så har det ju känts på riktigt, som när vi sågs när han levde? Kärleken var ju detsamma.
 
VER
Det är elementärt att manipulera hormonnivåer hos däggdjur med hjälp av verbal kommunikation. Observera:
*Solo-style*
Åh min sköna, du som spelar så tuff när du egentligen är som ett ägg: hårt på ytan men en enda sörja på insidan.  Så synd om dig som måste vara Stjärnkapten och leda besättningen. Så mycket komplex och ångest att man måste ha snorkel för att inte drunkna i det. Det är tur att du har din Solosnuttis som kan omfamna dig!
 
<Går för att omfamna JUP>
 
JUP
Du din vidriga sladdhög!
 
<JUP hoppar på VER och börjar slita upp sladdar och dylikt; VER är superstark och kastar iväg JUP>
 
CAS
Roboten är galen! Stoppa den!
 
<Mobben sliter bort VER från JUP; Ur tumultet flyger sladdar och teknikdelar; VER lynchas sönder>




3.5 - Tjernobyl - In space!
Hangaren. Veritas har precis blivit förstörd av den arga folkmassan.
CAS, ORI, JUP, MIM, CAS, ASK, statister


Ett larm och en automatiserad varningsröst hörs:
Varning. Kritiskt reaktorfel upptäckt. Härdsmälta i reaktorsektor 7. Nödlossning misslyckad. Utrym farkosten omedelbart.




JUP
*Asförbannad*
Men vad in i självaste Sagittarius!?


CAS
*För sig själv*
… Ask! Vad har du gjort?


ASK IN


<ASK flämtar och är täckt i smuts och blod>


ASK
Hahaha! Kamrater! Nu landar vi!


CAS
Ask!?


ASK
Schhhh! Nu när vårt fängelse brinner som en giftig stjärna finns det inget annat val än att släppa oss fria! Ner till de gröna vidderna där alla är lika!


CSN
Jag vet inte vem du är, men du är inte bara sjuk, utan även dum, i huvudet. Om vi landar den här enorma strålningsläckan på planeten kommer vi förstöra det lilla fragila ekosystem som finns där. Du har dödat oss alla!


ASK
Hellre dör jag än lever en dag till i bojor!


JUP
Det kan ordnas. Var är Sergeanten?


ASK
Hon… kom i vägen.


JUP
Lilla råtta… soldater, avr-


ORI
Jupiter! Kapten! Förlåt! Jag och mina kamrater från akademien kan slussa ner folk i omgångar med skyttlarna!


JUP
*Lugnar sig motvilligt*
<Signalerar åt soldater att släppa lös ORI och kadetterna>
Gör så. Nu!


ORI
Ja, stjärnkapten! Vi räddar dagen!


<Orion och övriga kadetter gör honnör; Springer av scenen; Några high-five:ar på väg ut>


ORI & Kadetter UT


MIM
Kapten. Även om vi evakuerar alla till ytan kan vi inte lämna skeppet i omlopp. Det kommer förr eller senare kontaminera planeten. Säkert förr, med vår tur just nu.


JUP
Vi kan spränga det?


CSN
Va? Då regnar det ju radioaktivt skräp över hela planeten! Hur.. va?


JUP
Du är väldigt uppstudsig för att vara död.


MIM
Vad vi försöker säga är att vi måste skicka skeppet ut i rymden, långt bort från planeten. In i stjärnan, eller utanför systemet. Annars blir vi aldrig säkra.


CAS
Men då måste någon köra bort skeppet? Och följa med?


ASK
Det har vi plåtniklas till!


<CAS, MIM, JUP och CAS tittar argt på ASK; JUP höjer ett finger för att säga åt soldaterna att mangla honom; CAS viftar bort JUPs finger och springer fram till ASK>


CAS
Nej, Veritas är död, kaputt! Vi hade sönder den.


ASK
Det var ju dumt.


<CAS smäller till ASK>


CAS
Håll käften, du har ingen talan om vad som är dumt!


JUP
Jag gör det.


MIM
Va?


JUP
Jag styr skeppet. Jag har ju pilotträning.


CAS
Men det är ju ett självmordsuppdrag?


MIM
<Lägger handen på JUPs axel>
Tack, kapten. Vi kommer inte glömma dig.


JUP
Det skulle ni bara våga. Skynda er nu. Jag har en mänsklighet att rädda.


CSN
Oändligt tacksam, kapten.


JUP
Ni kan tacka mig när ni har jord under fötterna, grönsaksland till bredden och skördat era första gurkor och tomater. Farväl.
 
JUP UT
 
ASK
Gurka? Shit, jag glömde technos sjögurka! Han var en sann hjälte! Hans sista önskan får inte lämnas ouppfylld!
 
<ASK springer ut>
 
ASK UT
 
CAS
Vänta, du hinner int- … idiot!
 
<MIM tittar lurigt efter ASK>
 
Svart
 


3.6 - Rättvisa
I reaktorn. Sirener ljuder i bakgrunden och den blåaktiga utrymningsbelysningen är tänd.

ASK IN
ASK
<Letar förbrilt>
*Maniskt* 
Den måste ligga här någonstans, jag kan inte åka utan den!

En röst hörs över högtalarna:
Detta är en evakuering. Vänligen följ din tilldelade utrymningsväg till hangaren. Vid behov, följ din sektors utrymningsledare. Detta är en evakuering…

<ASK drar undan ett lakan; Under det står ett akvarium med technos sjögurka i>

ASK
Aah där är den! 
*Kärleksfullt* 
Hej lilla vän! Techno kanske inte finns med oss längre men det gör du. Följ med mig ner till planeten, jag har hört att det finns ett hav där! Kan du tänka dig? Det är som ett akvarium som aldrig tar slut, där kan du vara fri, precis som vi!

MIM IN


________________


ASK
<Tar sjögurkan i sin famn>
*Uppspelt* 
Mimeron, vi lyckades! Vi ska landa, Mimeron, landa!


MIM
*Med ett leende* 
Ja, jag måste erkänna att det såg mörkt ut där ett tag, men du fixade det. Jag gratulerar dig för ditt arbete!
ASK
*Stolt* 
Om det inte hade varit för mina tappra kämpar så skulle vi aldrig varit här. 
*Sorgset* 
Även om vissa av dem aldrig kommer att få uppleva slutmålet.
<Klappar sorgset sjögurkan över ryggen>

MIM
Nej, men de var hjältar. För det mångas bästa måste ibland individen offras.

ASK
Ja, jag är glad att vi förstår varandra.

MIM
*Uppriktigt* 
Och jag är hemskt ledsen, Ask. Du var en tapper kämpe.
<MIM låser fast ASK vid hans säng med ett klick>

ASK
Va, vad gör du?

MIM
Att landa på Elysium kommer vara det största som hänt i mänsklighetens historia. Men vi har en orolig tid framför oss. Speciellt nu, efter upproret. Vad vi inte behöver nu är en uppriven revolutionär med eldiga känslor, kort stubin och ett oberäkneligt temperament.

ASK
Menar du allvar? Tänker du lämna mig här?


MIM
Du saboterade en kärnreaktor på ett rymdskepp med tusentals människor… Låt oss säga såhär: du skulle utgöra den största faran på Elysium. Jag har redan nog att bekymra mig för.

ASK
Men Mimeron...
MIM
*Kallt*
Herr Kolonisationsmarskalk, för dig.
*Suckar*
Det var inte meningen att det skulle bli såhär. Nu måste jag lämna dig. Skyttlarna
väntar, och en framtid med fast mark under fötterna. Farväl, Ask.

MIM UT



3.7 - Farväl
I cockpit, ORI står vid rodret. 
ORI, CAS, JUP

ORI
*Lite högtidligt, med en tår i ögat*
Jag antar att det här blir farväl. Det har varit en ära att tjäna er, stjärnkapten.

JUP
Du är en fantastisk stjärnseglare - och nu måste du ta ner alla säkert på planeten. Det finns ingen tid att förlora.

ORI
Solo hade velat att du skulle ha dem här. 
<ORI räcker över pilotglasögonen till JUP>
Din uppoffring är hedervärd, jag kommer aldrig glömma ditt hjältemod.

JUP
Tack. Flyg säkert.

<ORI går mot utgången; Stöter på CAS>

CAS
Orion, har du sett Ask?
ORI
Nej, han skulle visst hämta något.

CAS
*Får nästan spel* 
Den jävla sjögurkan! Idiot!

ORI
Det finns fortfarande lite tid att vänta in honom innan vi åker.

CAS
Nej, det är inte värt det. Vi åker nu.

CAS, ORI UT




3.8 - Epilog-ish
JUP sitter vid rodret med de trasiga spillrorna av VER, och ASK sitter fjättrad vid en säng med Technos sjögurka i knät.
JUP, ASK
 
Spot på JUP och ASK, blinkande varningslampor.
 
JUP
<Till VER:s trasiga kropp>
Passande ändå att den sista stjärnamiralen sitter vid rodret för Hermes sista färd. Eller vad säger du, Solo? Vi kommer förenas i solen och en ny era för mänskligheten tar sin början.
 
Alla kolonisationskapslar har framgångsrikt avgått från hangaren.
 
Och från solen kommer vi blicka ner medan de där nedanför sätter sina fötter i riktig jord. Jag undrar hur det känns.
 


________________


ASK
<Tar av sig jordvial-halsbandet; Öppnar det och häller jorden över sina händer>
Så det är såhär jord känns. Tänk att det var såhär det skulle sluta. Vid det här laget är Castor, Orion, Flash och alla de andra säkert framme. Jag hoppas att de förstår att jag gjorde det här för dom.
 
Varning! Brandspridning till nya sektorer 2, 3, 4, 17, 19.
 
JUP
För folket och för framtiden är det en ära att avsluta Hermes färd . Jag hoppas att kolonisationen går vägen, de kommer möta många faror och svårigheter där nere. Allt hade varit annorlunda om jag gått med på att landa skeppet när vi fortfarande hade chansen. Jag hoppas att de förstår att jag gjorde det för deras säkerhet. Att jag gjorde det för dom.
 
Härdsmälta i reaktor 4, 5, 8. Explosionsrisk: Överhängande.
 
ASK
Nu slutar det snart, jag kan redan känna värmen från solen.
<Sluter ögonen>
Men tack vare det här, tack vare mig, så kommer tusentals själar kunna vända ansiktet mot himlen och känna den själva. Jag ångrar inget.
 
Överge skeppet omedelbart!
 
JUP
<JUP sätter på sig solbrillorna>
Nu åker vi. 
<JUP drar i en spak; Det märks på både ASK och JUP att skeppet accelererar>


Allting blir svart


Danger zone börjar spelas och övergår i slutlåt. 
 
SLUT